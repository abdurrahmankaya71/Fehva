<!DOCTYPE html>
<html lang="en">
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <title>Fehva</title>
        <link rel="stylesheet" href="css/normalize.css" />
        <link rel="stylesheet" href="css/all.min.css" />
        <link rel="stylesheet" href="css/fehva.css" />
        <link rel="preconnect" href="https://fonts.gstatic.com" />
        <link
            href="https://fonts.googleapis.com/css2?family=Open+Sans:wght@400;700&display=swap"
            rel="stylesheet"
        />
    </head>
    <body class="special-body">
        <div class="special-container">
            <h2>KULAK İFFETİ</h2>
            <img src="images/img17.jpg" alt="kukuli" class="special-resize" />
            <div class="text">
                <p>
                    Bizim kültürümüzde büyükler iffetine sahip çık kelimesini
                    gençlere çoğunlukla kullanırlar. İffet namus manasına
                    gelmektedir. Daima göz ve bedensel iffetten bahsedilirken
                    kulak iffeti ötelenmiş ve göz ardı edilmiştir. Halbuki her
                    şeyin başı olan duyum bizlerin ahlak çerçevesini çizen en
                    büyük kavramdır. İnsan duyumsadığı şeyi benimser ve
                    normalleştirir. Duymak, görmekten ve hissetmekten daha
                    masumane gelmiş ve kalıbına uydurulma konusunda gevşek
                    bırakılmış bir kavram olmuştur. İnsan gördüğü şeyi inkar
                    edemez lakin duyduğu şeyi kulaktan kulağa oyunundaki mantık
                    dahilinde duymak istediği gibi algılayarak öyle yansıtma
                    şansına sahiptir. O yüzden kulak iffeti en zor sahip çıkılan
                    namus kavramlarından birisidir. Duyumsamaya alıştığımız
                    şarkılar, söylemler veyahut betimlemeler evvela zihnimizi
                    bunun beraberinde de ruhumuzu istilâ etmek suretiyle bizlere
                    zıt gelen kavramları masumane göstererek ilmek ilmek
                    işlenir. Bundan sebeptir ki insan okuduğundan ziyade
                    duyduğunu istemsiz ezberine nakşeder ve hiç farkında olmadan
                    gündelik hayatında mırıldanmaya başlar. Mırıldanmalar gün
                    geçtikçe hayatımıza tatbik edilir ve ardından aykırı olan
                    durumlar hayatımızın parçası haline gelir. Bundan sebeptir
                    ki kulak iffetine sahip çıkmak şuurumuza sahip çıkmaktır.
                    Şuur hayatın ivmesinin ta kendisidir. İvmemiz ne yönde
                    olursa oraya hizmet eder ve onu benimseriz. Şuursuz bir
                    toplum bağımsızlığını yitirmiş kölelerden daha vahim
                    durumdadır. Bedensel kölelikten kurtulma umudu daima vardır
                    lakin zihinsel kölelik terk edilmesi güç bir durumdur.
                    Zihinlerinizi köle olmasından sakınmanın yolu da kulak
                    iffetinden geçmektedir.
                </p>
            </div>
        </div>
    </body>
</html>
