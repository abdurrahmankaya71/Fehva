<!DOCTYPE html>
<html lang="en">
    <head>
        <meta charset="UTF-8" />
        <meta name="viewport" content="width=device-width, initial-scale=1.0" />
        <title>Fehva</title>
        <link rel="stylesheet" href="css/normalize.css" />
        <link rel="stylesheet" href="css/all.min.css" />
        <link rel="stylesheet" href="css/fehva.css" />
        <link rel="preconnect" href="https://fonts.gstatic.com" />
        <link
            href="https://fonts.googleapis.com/css2?family=Open+Sans:wght@400;700&display=swap"
            rel="stylesheet"
        />
    </head>
    <body class="special-body">
        <div class="special-container">
            <h2>KUKULİ</h2>
            <img src="images/img19.jpg" alt="kukuli" class="special-resize" />
            <div class="text">
                <p>
                    Çocukluğumun en güzel seslenişi “Kukuli” olmuştur. Dedem
                    beni her gördüğünde Kukuli diye seslenir,beni öyle severdi.
                    Küçük kız kardeşime de “Üşütük” derdi. Dedem giyimine önem
                    veren süslü bir beyefendi idi. Kasketini daima takar
                    bıyıklarını taramayı ihmal etmezdi. Seka Kağıt
                    Fabrikası’ndan emekli olduktan sonra kendine bakkal açmış
                    tüm zamanını oraya ayırmıştı. Bakkal dede kulağa süper
                    geliyor olsa gerek. Bir çocuk için hayal edilebilecek en
                    güzel şeylerden birisi koca bakkal ve her şey dedenin… Ama
                    elbette bunun da bir sınırı var; sadece bir şey alabilirsin
                    ve pahalı olanlardan olmaz… O rengarenk dükkandan tek şey
                    seçene kadar her şeye dokunur hepsini teker teker tablo
                    misali incelerdik. Şanslı günümüzdeysek dedem güzellik yapar
                    bize meyve suyu da verirdi. O gün değmeyin keyfimize.
                    Anneannemlere gidince akşam vakti olunca hemen balkona
                    çıkardık bayırdan çıkacak olan eli poşetli dedemi beklerdik
                    hevesle. Bayırın başında belirir belirmez kapıya koşar
                    kapıda karşılardık. Bu bakkaldan seçmekten daha çok heyecan
                    verirdi bize. Bir şey gelecek ama ne? Ama elbet bir şey
                    getirirdi bizlere. Yemekler yenip balkona geçildiğinde çay
                    zamanı gelirdi. Dedemin bardağı hep ayrıydı. Küçük bardak
                    dedemindi, başka bardakta içmezdi. Üç bardaktan fazla
                    içtiğini görmedim… Kardeşleri, annesi, babası… Hiç kimsesi
                    yoktu. Sadece ailesi;bizdik. Torunlarının hepsi onu çok
                    sever, eşi ise hem ona sinirlenir hem de hep aşkla bakardı.
                    Anneannemle dedem vapurda aşık olup evlenmişler.
                    Birbirlerine sevgiyle bakmadıkları tek an bilmem. Daima
                    dedem anneannemin yakışıklısı anneannem ise dedemin
                    güzelidir. Gün geldi dedem anannemi yalnız bıraktı…
                    Anneannemin İbrahimiçkimisi… Kukuli değilim artık, kukuli
                    sayfası da bir çınarın gidişi gibi kapandı. Geride
                    merdivenlerin başında çıkmasını heyecanla beklediğimiz
                    dedemizin ayakkabıları kaldı.
                </p>
            </div>
        </div>
    </body>
</html>
